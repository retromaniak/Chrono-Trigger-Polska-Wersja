# Chrono Trigger - Polska Wersja
Jest to projekt który zapoczątkowałem na Polskiej Scenie Retro mający na celu stworzenie Pudełka oraz Instrukcji w języku polskim.
Docelowo znaleźć będziecie mogli w tym miejscu pliki które służyły mi do stworzenia rzeczonych "dodatków" do gry, jak również tych które nadają się do przekazania drukarni celem wykonania własnej kopii danego elementu. Przedstawię też w tym miejscu odnośniki do elementów projektu które pozyskałem z innego źródła. Polecam zapoznać się z tą sekcją również aby łatwiej było się odnaleźć w strukturze projektu.
## Tłumaczenie
Gra została przetłumaczona przez zespół mteam już w roku 2009, a w 2019 doczekała się łatek które pozwalają uruchomić ją na oryginalnej konsoli choćby przy użyciu kartridża typu everdrive. Link dostępny jest poniżej:
[Spolszczenie do gry](https://mziab.grajpopolsku.pl/projekty/ct/)
## Wkładka zabezpieczająca
Początkowo również ten element chciałem od zera zaprojektować jednak na stronie [NintAndBox](https://www.nintandbox.net/index.php/en/nintendo-boxes-project/Divers---Miscellaneous/CartonsInternes/Super-NES---Super-Famicom/) gdzie dostępne są wykrojniki kartoników podtrzymujących dla kartridży SNESowych ze wszystkich regionów świata. Dlatego zamiast wyważać otwarte drzwi wrzucam i wam link dzięki któremu będziecie mogli we własnym zakresie wydrukować sobie zamienniki dla wkładek których wam brakuje.
## Pudełko
Na obecną chwilę jest ono w trakcie przygotowania do druku, tworzone są spady, konwertowane przestrzenie kolorów, wykonywane jest łamanie tekstu zgodne ze sztuką itp. Już teraz jednak mogę przedstawić wam wstępną wersję pudełka. Co prawda nie nadaje się ona jeszcze do druku, pokazuje jednak dobrze rozkład elementów i ogólny zarys projektu. Jak tylko dostępny będzie plik produkcyjny to zostanie on dołączony do całości projektu, a grafika poglądowa będzie zaktualizowana.
![Projekt pudełka](https://images91.fotosik.pl/686/3e383dcec8a873c8.png)
W założeniach miało być ono wykonane bardzo "Koszernie". Kompozycyjnie jego projekt oparty jest o brytyjskie wydanie [Secret of Evermore](http://snesboxes.com/listing-item/secret-of-evermore/). Ponad to ogólnie polecam od siebie aby skorzystać w razie potrzeby dopasowania jakiegoś innego pudełka z tej strony gdyż jest ona bardzo bogata w bibliotekę okładek europejskich wydań różnych gier i są one bardzo wierne oryginałom. Wracając jednak polecam zwrócić uwagę na kod kreskowy który pochodzi z puli kodów UPC-A przyznanych firmie nintendo w tamtym czasie, nie został on jednak prawdopodobnie nigdy użyty stąd znalazł się on na przedstawionym pudełku. Dodatkowo warto zwrócić uwagę iż znajduje się w tytule opisu gry pewne kłamstwo. Mianowicie 32-mega. Oryginalnie kartridź amerykański tej gry miał właśnie taką pojemność 32Mb (megabity) czyli 4MB (megabajty). Polska wersja wymaga jednak 48Mb czyli 6MB co czyni ją jedną z gier o największej pojemności na tę platformę. Postanowiłem jednak zachować informację o 32Mb gdyż tyle kartridż miał oryginalnie pojemności.
## Instrukcja
Kolejną kwestią do omówienia jest sprawa instrukcji. We wstępnych założeniach chciałem po prostu wziąć jej wersję anglojęzyczną, przetłumaczyć i dopasować polskie teksty w miejsce oryginalnego składu, ewentualnie zmodyfikować również okładkę. Taka wersja z frontu prezentowałby się mniej więcej tak:
![Instrukcja koszerna](https://images91.fotosik.pl/686/4ae9dfebd4275db6.png)
Okazało się że z przyczyn technicznych fotoshopowanie oryginalnej broszury nie ma sensu i szybciej będzie stworzyć ją od zera, a biorąc pod uwagę różnicę między amerykańską wersją instrukcji, a japońską to również doda to publikacji wierności.

Na próbę jednak postanowiłem aby spróbować zmodyfikować kształt okładki i wykonać wizualizację instrukcji drukowanej poziomo. Efekt jest widoczny poniżej:
![Instrukcja pozioma](https://images89.fotosik.pl/687/424704215bea0b3f.png)
Efekt do tego stopnia mnie zachwycił że postanowiłem o zredagowaniu jej na nowo w takim kształcie. Jest tylko jeden problem. Na dzień dzisiejszy (26.09.2023) nie wiem o istnieniu horyzontalnych instrukcji gier na SNESa. Efekt jednak jest tak ładny że postanowiłem iż będzie to jedyny element "niekoszerny" projektu. Purystów jednak uspokajam. Do plików w projekcie dołączę "surówkę" tłumaczenia w markdownie - czyli taką którą będziecie mogli przeczytać bezpośrednio z poziomu githuba. Jeżeli więc ktoś będzie miał pomysł i chęci na koszerną instrukcje to może takową stworzyć. Powiem więcej, jeżeli będzie chciał to chętnie udostępnie ją w projekcie ze wzmianką o autorze.

Oczywiście widoczny projekt nie jest ostateczną wersją i może nieco różnić się od pliku produkcyjnego, dobrze wizualizuje jednak jego kształt.

## Zakończenie
Na ten moment to tyle. W obecnym kształcie plik nie przechodził przez korektę więc za wszelkie błędy przepraszam zwłaszcza że jestem dysgrafem. Jak tylko jednak pojawi się jakaś aktualizacja to będę informował na bieżąco.
